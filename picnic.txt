Страви для пікніка на травневі свята 

Яке придумати меню для пікніка на природі, щоб твої довгоочікувані вихідні травневі свята 2018 пройшли на "ура", і вся компанія друзів залишилася ситою і задоволеною?

Наближаються травневі свята, на дворі стоять теплі, сонячні дні, а значить, є привід виїхати на природу. Це чудовий час для дружніх зустрічей, веселих гулянь і просто безтурботного проведення часу на природі з багаттям і піснями.

Які ж страви взяти на природу, щоб вилазка вдалася, ніхто не захворів, не засумував і не залишився голодним? Читай поради на tochka.net.

Чудовий шашлик із курки цілком виправдано користується популярністю у гурманів. Він виходить дуже ніжним, смачним, дієтичним.

Крім того курячий шашлик дуже швидко маринується і запікається, і тому не займе багато часу і не потребуватиме клопоту і тривалої метушні з дровами біля мангала. Цей час краще витратити на більш цікаві заняття на пікніку, чи не так?

Шашлик із курки з медом і соком лайма виходить надзвичайно ніжним і з тонким вишуканим смаком. 

Інгредієнти:
700 г курячого філе,
300 г дрібної цибулі,
2 зубки часнику,
300 мл соку лайма,
200 г меду,
1 ч. ложка меленого коріандру,
чорний мелений перець за смаком,
сіль за смаком.

Курячий шашлик - приготування :
Куряче філе помий, обсуши і поріж порційними шматочками для шашлику, але не занадто дрібно, щоб курка всередині залишалася соковитою.
Цибулю поріж кільцями. Часник подрібни.
У посуді, де буде маринуватися курка, змішай сік лайма, мед, часник, перець і сіль. Відокрем частину маринаду (приблизно 50 мл), щоби потім в процесі приготування поливати ним курячий шашлик, і постав у холодильник.
У решту маринаду помісти курку і постав маринуватися в холодильник на 2 години. Але якщо тобі потрібно швидше, можна скоротити час маринування до 30 хвилин.
Коли курка промаринується, нанизай її упереміш із цибулею на шампури або попередньо вимочені дерев'яні шпажки.
Виклади шампури з шашликом на змащену олією решітку гриля. Смаж курячий шашлик на закритому грилі, періодично перевертаючи і поливаючи маринадом, приблизно 10 хвилин до готовності.
Подавай шашлик з курки з овочами і зеленню.
Смачного!
